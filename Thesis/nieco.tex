\section{Analýza problémovej oblasti}
V tejto časti analyzujeme práce dokončené na Fakulte informatiky a informačných technológií a prístupy najlepších svetových tímov, ktoré sa venovali najmä parametrizovateľnému a dynamickému kopu.

\subsection{Práce na FIIT}

Táto práca nadväzuje na výsledky vytvorené v minulých rokoch na Fakulte informatiky a informačných technológií (FIIT). Simulovanej robotickej lige sa venovali a venujú bakalárske, diplomové a tímové projekty. Opíšeme si architektúru fakultného hráča a zhrnieme si práce dokončené v poslednom období a hlavne uvedieme to najdôležitejšie, čo sa vykonalo pri vytváraní kopových vlastností fakultného robota.